<h3> Rezumat al lucrării de licență </h3>
<h2> Problema comis-voiajorului: Algoritmi – studiu comparativ </h2>

În lucrarea de licență mi-am propus să discut despre problema comis-voiajorului (prescurtat TSP) care este o problemă complexă și foarte cunoscută fiind creați o multitudine de algoritmi cu scopul de a o rezolva corect sau de a obține o soluție cât mai apropiată de soluția optimă. Definind problema, TSP caută cel mai scurt drum pe care un comis-voiajor îl poate parcurge pentru a vizitate toate cele n orașe o singură dată și a se întoarce, la final, în orașul de origine. Fiecărei distanțe dintre oricare două orașe îi este stabilită anterior o anumită lungime.
 
Problema este o generalizare a unei alte problemă cunoscută din teoria grafurilor, problema ciclului hamiltonian care este una din cele mai vechi probleme NP-complete. Fiind o problemă dificilă din punct de vedere computațional, există mai multe rezultate teoretice și algoritmi dezvoltați în literatură.
 
Scopul lucrării este a prezenta aspecte algoritmice legate de problema comis-voiajorului fiind realizate studii comparative între diferite tipuri de algoritm și implementată o aplicație web care facilitează înțelegerea algoritmilor.
 
Referitor la partea teoretică, sunt discutați trei tipuri de algortimi cunoscuți pentru TSP, și anume algoritmi exacți (în care sunt examinați algoritmii bazați pe programare dinamică și pe Branch and Bound), algoritmi de aproximare (algoritmul arborelui dublu și algoritmul lui Christofides) și algoritmi euristici de tip greedy. Pentru aceștia din urmă au fost aduși în discuție algoritmii farthest insertion, nearest insertion, cheapest insertion, nearest neighbor care determină un ciclu hamiltonian urmărind strategii greedy și algoritmii 2-OPT și 3-OPT care micșorează soluția prin modificări aduse ciclului hamiltonian determinat prin una dintre cele patru euristici enumerate pentru a obține o soluție de cost mai mic.  Pentru fiecare algoritm se propune câte o modalitate de rezolvare discutată în scris și prin figuri sugestive și explicată prin pseudocod, apoi implementată în Python.
 
La final sunt realizate studii comparative între algoritmii de același tip și nu numai. Se compară performanțelor acestora în raport cu timpul de rulare și apropierea soluțiilor găsite de cea optimă pentru a determina pentru diferite tipuri de instanțe algoritmii care oferă soluții bune într-un timp rezonabil. Instanțele folosite sunt preluate din biblioteca online TSPLIP și de pe infoarena, rezultatele obținute în urma rulării fiind afișate prin tabele și prin grafice realizate folosind biblioteca mat.plotlib.pyplot. Graficele au ca scop vizualizarea datele din tabele pentru a observa mai ușor calitatea soluțiilor și rapiditatea algoritmilor. Algoritmii de aproximare sunt cei care au rulat în timp util pe instanțe cu cele mai multe noduri (până la 7397 de noduri, numărul maxim de noduri fiind întâlnit la instanța pla7397.tsp de pe TSPLIP) oferind soluții bune ce se află într-un interval de 1.50 * OPT de soluția optimă, dar și algoritmii euristici oferă soluții bune pe instanțe mai mici (pentru că timpul de rulare crește semnificativ). 
 
De asemenea, este implementată o aplicație web ce folosește pentru partea de front-end framework-ul Angular și pentru partea de back-end framework-ul Flask care utilizează Python. Scopul aplicației este de a fi de ajutor altor persoane care doresc înțelegerea conceptelor și a algoritmilor prezentați în lucrare. În plus, pentru a realiza o aplicație accesibilă pentru cât mai mulți utilizatori, informațiile sunt disponibile în două limbi: limba română și limba engleză. 
 
Se vine în sprijinul celor dornici de cunoaștere, oferindu-le un site intuitiv, ușor de navigat prin el și în care algoritmii sunt împărțiți pe secțiuni pentru a fi avea o structură logică. Sunt prezentate numeroase mijloace pentru a putea ține pasul cu multitudinea informațiilor. Pentru a le oferi o experiență plăcută și folositoare, aplicația se bazează pe reprezentări vizuale, fiind oferite o multitudine de exemple prin imagini și reprezentăți pas cu pas a unor algoritmi, toate acestea cu scopul de a ușura însușirea noțiunilor prezentate și de a face studiul captivant. În plus, fiecare algoritm discutat vine cu pseudocod detaliat și cod implementat în Python. Este posibilă testarea codul pe instanțe proprii acceptând diferite tipare pentru inputul dat de utilizator: acesta poate să introducă date ce vizează grafuri orientate, grafuri neorientate și grafuri obținute prin atașarea distanțelor euclidiene dintre noduri. Inputul este validat pentru a verifica respectarea formatul ales. Rulând în pagină codul, utilizatorul primește informații precum soluția minimă găsită de algoritm, ciclul hamiltonian care oferă acea soluție și alte informații suplimentare care variază în funcție de algoritmul ales.

### Algoritmi care rezolva problema comis-voiajorului (TSP)
Codul sursa a algoritmilor si exemple de date de test sunt atasate in repository-ul [TSP-algoritmi](https://github.com/denisapredescu/TSP-algoritmi), iar modul in care pot fi apelati algoritmii este exemplificat in [fisierul .py](https://github.com/denisapredescu/TSP-algoritmi/blob/main/main.py) inclus in repository-ul mentionat. 
